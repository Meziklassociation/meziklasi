---
layout: post
title:  "Migrace radioaktivních žab 🐸"
date:   2019-08-25
category: Novinky
---

Dne 19. 8. 2019 ve vesnici proběhla každoroční migrace radioaktivních žab (Froggus radioactivus), které se ve stovkách vyrojily z uhelných dolů severní části vesnice a svižně se odkutálely pryč. Migrují na zimu do teplých krajin, jelikož v Meziklasí začínají pro tento druh nesnesitelné tuhé mrazy a protože spotřebovaly zásoby uhlí a musí počkat, než opět doroste.

Žabí migrace je vysoce očekávaná a místním obyvatelstvem oslavovaná událost doprovázena bujarými oslavami, dále také prudkým poklesem radioaktivity vesnice a přilehlých bažin.

### Postřehy účastníků
Názory obyvatel vesnice byly jako každým rokem nadmíru pozitivní:
> obyvatel Robin: Mjigraci žiab jsem si vielice užjil. Mjislel jsem, žie ji lietos niestihnu, ale pioštěštilo se! Vždjy rád koukám nia to, jak ty žiabičky žiabkají!

Migrace radioaktivních žab je rovněž jedna z nejdůležitějších turistických událostí vesnice, přitahující ročně řádově jednotky lidí:
> turistka Květoslava: Jednalo se o moji první migraci. Přijela jsem až z Prahy, ale tato dechberoucí událost stála za to!
