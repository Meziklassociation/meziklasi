---
title: "Nález historické mapy 🗺"
category: Novinky
---


V nedávné době jsme mohli být svědky nálezu jednoho z nejvýznamnějších artefaktů meziklasské historie. Jedná se zatím nejpodrobnější historickou mapu Meziklasí a jeho okolí. Mapa byla nalezena v domě jednoho meziklasského usedlíka. Byla totiž nacpaná v díře ve střeše. Pravděpodobně nějaký jeho předek díru mapou zacpal, aby mu neteklo do stavení.

{% picture historicka-mapa.png --alt Scan nalezené historické mapy %}

Radiouhlíková metoda určila datum vzniku na rok 2003, což historiky překvapilo. Nikdo z nich totiž nevěřil, že už v té době Meziklasí disponovalo technologiemi na výrobu této mapy. Také je to první záznam toho, že Meziklasané se v minulosti zajímali i o okolí mimo vesnici.

Originál nalezené mapy bude vystaven v meziklasském muzeu hned jakmile bude dostavěno. Odhad data dokončení stavby vedení vesnice určí až poté co stavba vůbec započne.

V dnešní době ovšem existují již mnohem podrobnější mapy. Například mapy poskytované společností Google, obsahují satelitní snímky i přesnou polohu [Meziklasského moře][meziklasske-more].

[meziklasske-more]: https://goo.gl/maps/cnCgeULtFMbrcEYa7
