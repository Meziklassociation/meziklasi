---
layout: post
title:  "Příprava na olympijské hry 🏅"
category: Historické
---

Jednoho obyčejného dne v Meziklasí, kdy se Meziklasané věnovali obvyklým činnostem (jako směnný obchod emeraldů za chleba), se vrátil ze světa občan Robin. Ten donesl novinu, že letošní olympijské hry jsou zrušeny. To vyvolalo spoustu otázek. Například co jsou to Olypijské hry a proč se jich už dávno neúčastníme? Potíž byla v tom, že nikdo v Meziklasí jinou hru než kompetitivní konzumaci písku neznají. Proto Vesnická rada rozhodla poslat do světa dva posly, aby přinesli informace o jiných hrách.

Po nějaké době se poslové vrátili se seznamem her, které se hrají v jiných vesnicích. Až tehdy si ale uvědomili, že donesli pouze názvy her, nikoliv jejich pravidla. Naštěstí se Meziklasané svojí vynalézavostí domysleli pravidla her z názvů.

### Hry prvního posla
První posel donesl zvěsti o dvou hrách. Zde je fotografie papírku, na kterém se do Meziklasí importovali první hry.

[Obrázek zmačkaného papíru na kterém je napsáno: "Hra na babu", "Hra na schovávanou"]

#### Hra na babu
Odhadnout průběh této hry nebylo příliš těžké. Stačilo si dát přes hlavu šátek, chodit o holi a stěžovat si na všechno co dělá nebo nedělá mladá generace Meziklasí(tedy Robin). Netrvalo dlouho a konali se první turnaje. Vždy je ale vyhrála nejstarší meziklasská občanka, protože trénovala dříve, než o této hře vůbec z Meziklasí věděli. Turnaje se přestali konat, protože Robin už měl plné zuby poslouchání ostatních hráčů.

#### Hra na schovávanou
Stejně jako u hry na babu, netrvala rekonstrukce pravidel netrvala dlouho. Cílem bylo v limitu schovat co nejvíce věcí. Žádný zápas, ale neskončil s rozhodným výsledkem, protože vždy někdo schoval rozhodčímu stopky a on je pak nemohl najít.

### Hry druhého posla
Druhý posel donesl také zprávu o dvou hrách. Zde je fotografie jeho dokumentu. Bohužel byl při zpáteční cestě poškozen, což rekonstrukci jedné z her značně ztížilo.

[Obrázek zmačkaného papíru na kterém je napsáno: "Hledání min", "Soliter"-utrhnuté "r"]

#### Hledání min
Tato hra ve svém názvu rovnou popisuje celou aktivitu, což Meziklasanům uštřilo práci s rekonstrukcí pravidel. Meziklasané použili nevyužitou munici [vlastní armády][https://meziklasi.cz/historicke/system-obrany/] a zaminovali pole kousek za vesnicí. Ze začátku se zdálo, že nejúspěšnější strategie bude šťouchání klackem do hlíny před sebou. Nakonec se ukázalo válení sudů mnohem efektivnější. Bohužel se také projevilo, že čím byl člověk úspěšnější v hledání min, tím s menší pravděpodobností... byl. Aby nedošlo k úplné decimaci obyvatelstva, musela být hra zakázána. To také znamená, že zbytek min zůstal v poli a stále čeká na hráče co měl štěstí nebo na kolemjdoucího co ho naopak neměl.

### Solite?
Papírek názvem hry byl poškozen. Posel si sice pamatoval, že chybí jenom jedno písmeno, ale už si nepamatoval které. Nakonec se všichni shodli, že chybějící písmeno bude `L`. A tak Meziklasané solili. Solili vše. Potraviny, silnice(bez ohledu na roční období), stromy, domácí mazlíčky a i sebe navzájem. Protože solení kromě ledvinových kamenů nemělo žádný jiný vedlejší účinek, stala se hra *"Solitel"* nejpopulárnější importovanou hrou v Meziklasí. Občas se stávalo, že někdo začal přemýšlet nad tím, zda jde sůl osolit a dostal existenční krizi. Ta ale brzy přešla a v solení se pokračovalo. Po pár měsících si Meziklasané v solení tak věřili, že se rozhodli příštích olympijských her zúčastnit. Na vesnické radě byl zvolen dres s nápisem "My jim to osolíme".
