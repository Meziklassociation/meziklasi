---
layout: post
title:  "Reforma fyzikálních jednotek 1"
date:   2019-10-07
category: Novinky
---

Meziklasí je ~~krásné~~ místo. Proto se nikomu nemůžeme divit, že by se tam chtěl nastěhovat.

### První soustava jednotek
Protože Meziklasí špatně pochopilo význam soustavy SI, tak místo měření pomocí metru začali měřit vrhem kusu křemíku (nebo křemene) o velikosti průměrného lvího vejce z bodu A do bodu B. Jednotku formálně pojmenovali _cbkd_ (co by kamenem dohodil) a mysleli si, že je problém vyřešen.

Čím déle však měření v jednotkách cbkd probíhalo, tím více byly zjevnější jeho negativní vlivy. Nejčastěji se projevovaly rozbitými okny okolních domů, rozbitými skleníky a oprýskanou barvou plotů. Nehody se často stávaly i když se měření odehrávalo v bezpečné vzdálenosti od jakéhokoli stavení. Nejčastěji přišly k úhoně brýle ostatních geodetů, ve vzácných případech docházelo i ke ztrátě vědomí.

### Dogometry
Jelikož po nějaké době byla pojištění na nemovitosti příliš drahá a geodetů kvapem ubývalo, rozhodli se meziklasané změnit jednotku měření. První pokusy o použití metrů však příliš úspěšné nebyly, jelikož geodeti po ranách do hlavy z předchozích měření zapomínali, kde jsou.

Řešení bylo přímočaré: použít psy [dogometr] a to z několika prostých důvodů:
a) Bylo lehčí je přivolat.
b) Bylo těžší je ztratit.
c) Bylo téměř nemožné je omylem zapomenout v kapse od kalhot a vyprat.

#### Tragédie
Bohužel se našli i tací, kteří tento obdivuhodný vynález chtěli zneužít pro svůj vlastní prospěch. Jelikož délka psa není konstantní, tak si tací naimportovali psy z okolních vesnic, kteří již neměřili standardních 2.5m, ale pouze 1.35,m, což celý systém rozbilo.

Kvůli tomu meziklasští na tuto fyzikální veličinu (délku) nadobro zanevřeli, a vše je slovy meziklasských rodáků „tak akorát.“
