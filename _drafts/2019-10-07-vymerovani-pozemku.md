---
layout: post
title:  "Vyměřování pozemků 📐"
date:   2019-10-07
category: Novinky
---

Meziklasí je krásné místo, proto se nikomu nemůžeme divit, že by se tam chtěl nastěhovat. 

## Ustanovení jednotek
Protože Meziklasí neuznává soustavu SI, bylo problemtické vyměřit rozměry prodávaného pozemku. Proto začali používat historicky standardizovanou jednotku _co by kamenem dohodil_ [cbkd]. Měření touto jednotkou bylo velmi jednoduché. Stačí vrhnout z bodu A žulový kámen o velikosti průměrného slepičího vejce. Ten dopadne do bodu B. Vzdálenost mezi body A a B je vzdálenost přesně jeden cbkd.

## Vliv měření
Čím déle měření probíhalo v jednotkách cbkd, tím více byly zjevnější jeho negativní vlivy. Nejčastěji se projevovaly rozbitými okny okolních domů, rozbitými skleníky a oprýskanou barvou plotů. Nehody se i často stávaly, i když se měření odehrávalo v bezpečné vzdálenosti od jakéhokoli stavení. Nejčastěji přišly k úhoně brýle ostatních geodetů, ve vzácných případech docházelo i ke ztrátě vědomí.